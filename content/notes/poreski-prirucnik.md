---
title: "Poreski priručnik"
date: "2023-04-07T11:49:26Z"
categories: ["other"]
tags: ["taxes", "sr"]
draft: false
---

_Ovo nije zvaničan dokument Poreske Uprave Republike Srbije._

## Poreski obrasci

- PPP-PO - Potvrda o plaćenim porezima i doprinosima po odbitku (dobija se od poslodavca).
- PP-OPO - Poreska prijava o obračunatom i plaćenom porezu samooporezivanjem (podnosi poreski obaveznik).
- PPDG-3R - Poreska prijava za utvrđivanje poreza na kapitalne dobitke (podnosi poreski obaveznik).
- PPDG-2R - Poreska prijava za utvrđivanje godišnjeg poreza na dohodak građana (podnosi poreski obaveznik).
  - **Zastarela, ne koristi se od 2023. godine.**
- PP-GPDG - Elektronska prijava za utvrđivanje godišnjeg poreza na dohodak građana (podnosi poreski obaveznik).
  - **U upotrebi od 2023. godine.**

## Porez na imovinu

- Poreska obaveza utvrđuje se rešenjem za datu poresku godinu.
- Obaveza se isplaćuje u četiri tromesečne rate, sa rokom od 45 dana od dana početka tromesečja, na račun i sa pozivom
  na broj iz rešenja.
- Do dospelosti rešenja za tekuću poresku godinu, sa rokom od 45 dana od dana početka tromesečja plaća se akontacija
  (unapred) u visini obaveze utvrđene za poslednje tromesečje prethodne poreske godine, a potom se nakon dospelosti
  rešenja plaća razlika između utvrđene obaveze i akontacije sa rokom od 15 dana od dana dospeća rešenja.

## Godišnji porez na dohodak građana

- Plaćaju por. obaveznici čiji je svetski dohodak veći od limita koji je jednak vrednosti **3 prosečne godišnje plate**
  (**6** za osobe mlađe od 40 godina), u posmatranoj poreskoj godini.
- Porez se plaća na razliku između dohotka i limita i iznosi 10% (3 odnosno 6 plata za mlađe od 40 g.) ili 15%
  (9 odnosno 12 plata za mlađe od 40 godina).

### Kategorije prihoda koje se obračunavaju kao deo godišnjeg poreza

- Prihod od zaposlenja (naveden u PPP-PO).
- Prihod od samostalne delatnosti (preduzetništvo).
- Prihod od autorskih i srodnih prava, izdavanje nekretnina i pokretnih stvari.
- Drugi prihodi: naknade koje fizičko lice dobija putem ugovornih odnosa.
- Prihodi iz inostranstva.
- Refundirana sredstva od povraćaja doprinosa (ako je bio zahtevan povraćaj) koja su uplaćena u posmatranoj godini.

### Kategorije prihoda koje se ne obračunavaju kao deo godišnjeg poreza

- Prihodi od dividendi.
- Kapitalni dobici.
- Prihodi od osiguranja.
- Prihodi od igara na sreću.
- "Vesting" akcija (dobijanje akcija) nije predmet poreza samo u uslovima u kojima se stiče oslobođenje od plaćanja
  poreza na zaradu, odnosno:
  - Akcije koje nisu predmet poreza na zaradu nisu predmet ni godišnjeg poreza na dohodak.
  - Akcije koje jesu predmet poreza na zaradu postaju i predmet godišnjeg poreza na dohodak.
- Uslovi pod kojima dobijene akcije (a isto važi i za kupljene akcije) nisu predmet poreza na zaradu, a samim tim ni
  predmet godišnjeg poreza (sva 3 uslova moraju biti ispunjena):
  - Akcije nisu prodate u roku od 2 godine nakon datuma sticanja (dobijanja/kupovine).
  - Akcije nisu prodate poslodavcu.
  - Nije došlo do raskida radnog odnosa sa poslodavcem od kog su akcije dobijene ili kupljene po povlašćenoj ceni u
    roku od 2 godine nakon datuma sticanja akcija (osim ako do raskida radnog odnosa nije došlo okolnostima nad kojima
    zaposleni nema kontrolu).

### Promene uvedene 2023. godine (za poresku godinu 2022.)

- Godišnja poreska prijava se predaje isključivo elektronski.
- Samooporezivanje: ne čeka se poresko rešenje nego se odmah plaća poreska obaveza.
- Rok za predaju poreske prijave: 15. maj 2023.
- Rok za plaćanje poreske obaveze: 15. maj 2023.
- Nakon prijema opomene zbog ne plaćanja poreske obaveze, ukoliko se ne uplati porez u roku od 5 dana od prijema
  opomene, automatski se pokreće postupak prinudne naplate poreza (poreska obaveza se pritom povećava za 5%).
- Poreska Uprava priprema nacrt poreske prijave unapred na portalu e-Porezi.
- Treba pregledati poresku prijavu na e-Porezi portalu i podneti je elektronski.
- Na portalu postoji opcija i da se napravi nova poreska prijava "od nule".
- PPDG-2R obrazac je povučen i ne može se više putem tog obrasca prijaviti porez; umesto toga se koristi digitalna
  prijava PP-GPDG.
- Svako ko nakon obračuna godišnjeg poreza i primene umanjenja dođe do toga da nema obavezu za plaćanje ne mora
  da podnosi poresku prijavu.

## Oporezivanje akcija

- Poreska obaveza vezana za akcije nastaje:
  - Kada se akcije prodaju pre nego što istekne period od 2 godine nakon sticanja (poklona od poslodavca ili kupovine).
  - Kada se prekine radni odnos sa poslodavcem, a poreski obaveznik raspolaže **dobijenim** akcijama od poslodavca koje
    su mlađe od 2 godine.
- U navedenim situacijama, akcije postaju predmet:
  - Poreza na zaradu.
  - Poreza na kapitalnu dobit, samo u situaciji prodaje akcija.
    - Napomena: prodaja akcija je uvek predmet poreza na kapitalnu dobit, bez obzira na to kada su akcije prodate.
  - Godišnjeg poreza na dohodak građana (kao posledica toga što su predmet poreza na zaradu); sa istom osnovicom kao u
    porezu na zaradu.
- Osnovica poreza na zaradu:
  - Tržišna vrednost akcija na dan kada je nastala poreska obaveza (dan prodaje ili dan raskida radnog odnosa).
    - U slučaju kupljenih akcija, osnovica je razlika između prodajne i nabavne cene akcija.
  - Poreski obaveznik ima obavezu da prijavi i plati ovu obavezu principom samooporezivanja putem PP-OPO obrasca.
  - Strane valute moraju da se konvertuju u RSD po srednjem kursu NBS na dan kada je nastala poreska obaveza.
  - U slučaju prodaje akcija, **obavezno** je podneti i poresku prijavu PPDG-3R zbog toga što su prodate akcije predmet
    poreza na kapitalnu dobit, ali računica je u zakonu napravljena tako da, ako je plaćen porez na zaradu, porez na
    kapitalnu dobit će biti 0, ali prijava PPDG-3R mora svejedno da se podnese.

### Porez na kapitalnu dobit od prodaje akcija

- Prijavljuje se putem prijave PPDG-3R u roku od 30 dana od isteka polugodišta u kom je prodaja izvršena
  (30. januar odnosno 30. jul).
- U slučaju da je ostvaren kapitalni gubitak, prijava može da se upotrebi za umanjenje poreza na kapitalni dobitak u
  nekoj od narednih prijava.
- Treba da se dostavi dokumentacija koja potvrđuje nabavnu i prodajnu cenu prodatih akcija.
- Poreska obaveza iznosi 15% na iznos prijavljenog kapitalnog dobitka.
- Kapitalni dobici nisu predmet godišnjeg poreza na dohodak građana.
- Akcije prodate 10 godina nakon sticanja nisu predmet poreza na kapitalnu dobit.
